TESTIMONIA

Hieron. Chr. s.a. 326-7
Arnobius rhētor in Āfricā clārus habētur, quī cum Siccae ad dēclāmandum iuvenēs ērudīret et adhūc ethnicus ad crēdulitātem somniīs compellerētur, neque ab epīscopō impetrāret fidem quam semper impugnāverat, ēlūcubrāvit adversum prīstinam religiōnem lūculentissimōs librōs et tandem velutī quibusdam obsidibus pietātis foedus impetrāvit. 

idem, De vir. ill. 79, 80
Arnobius sub Dioclētiānō prīncipe Siccae apud Āfricam flōrentissimē rhētoricam docuit, scrīpsit @quae@ adversum gentēs, quae vulgō exstant, volūmina.

Firmiānus quī et Lactantius, Arnobiī discipulus...hic extrēmā senectūte magister Caesaris Crīspī, fīliī Cōnstantīnī, in Galliā fuit...

idem, Ep. 58.10
Arnobius inaequālis et nimius est et absque operis suī partītiōne cōnfūsus. 

idem, Ep. 62.2
Orīginem propter ērudītiōnem sīc interdum legendum arbitror‚ quōmodo Tertulliānum et Novātum, Arnobium et Apollinārium et nōnnūllōs ecclēsiasticōs scrīptōrēs, Graecōs pariter et Latīnōs, ut bona eōrum ēligāmus vītēmusque contrāria iuxtā apostolum Paulum dīcentem: omnia probāte, quae bona sunt, retinēte.

idem, Ep. 70.5
septem librōs adversus gentēs Arnobius ēdidit totidemque discipulus eius Lactantius...